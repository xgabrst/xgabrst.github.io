---
layout: "movie"
title: "Spotlight"
year: "2015"
country: "USA"
minutes: "129"
---
Film s hviezdnym obsadením, kde nechýba Rachel McAdams, Michael Keaton, Mark Ruffalo či Liev Schreiber, rozpráva ohromujúci pravdivý príbeh vyšetrovania denníka Boston Globe ovenčeného Pulitzerovou cenou, ktoré obrátilo mesto hore nohami a spôsobilo krízu v jednej z najstarších a najdôveryhodnejších inštitúcií na svete. Keď sa tím húževnatých reportérov známy ako „Sledovačka“ začne vŕtať v podozreniach zo zneužívania vnútri katolíckej cirkvi, ich celoročné vyšetrovanie odhalí desaťročia zamlčiavaný škandál zasahujúci najvyššie poschodia miestneho náboženského, právneho a vládneho establišmentu, ktorý spustil vlnu odhalení najskôr v rámci USA a neskôr po celom svete. Boston Globe začal škandál a jeho tutlanie dokumentovať v januári 2002. Odvtedy bolo len v Bostonskej arcidiecéze obvinených zo zneužívania asi 200 kňazov; na národnej úrovni sa podozrenia týkali najmenej 7 000 mužov v sutanách. Znepokojivé odhalenia sa objavujú dodnes a majú za následok celosvetovú krízu dôvery v katolícku cirkev.