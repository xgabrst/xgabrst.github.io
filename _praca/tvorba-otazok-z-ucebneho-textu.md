---
title: "Tvorba otázok z učebného textu"
href: "tvorbaOtazok"
---
#### Text zadania (bakalársky projekt):
S rastúcim počtom informácií v elektronickom formáte je čoraz zaujímavejšie uskutočňovať vzdelávanie elektronickou formou. Vzdelávanie však prečítaním textov nekončí. Potrebujeme tiež overiť, či študent prečítaný text pochopil a čo si zapamätal. Najjednoduchšou formou otestovania je overenie pomocou kontrolných otázok. Preskúmajte možnosti tvorby otázok z učebného textu so zameraním sa na štruktúry viet. Navrhnite a implementujte systém na tvorbu otázok, ktorý pomôže učiteľovi pri tvorbe faktických otázok z textu. Systém overte na vzorke encyklopedických textov.